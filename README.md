# Робота з класами з різними конструкторами
**Мета**: Створити, відлагодити та протестувати програму, у якій створити клас для обробки даних.

## Вказівки до роботи
Відповідно до цієї інструкції вам потрібно у середовищі Visual Studio Code з використанням набору компіляторів GCC створити програму мовою C++ з класом для обробки даних та реалізувати конструктор за замовчуванням, конструктори з параметрами, деструктор. Також   потрібно продемонструвати застосування кожного з методів класу. Методи зміни полів класу повинні перевіряти валідність 
заданих змінних. 
1. Ознайомитися із оголошенням класу, його полів та методів, а також їх використанням.
2. Вибрати завдання згідно свого варіанту у ДОДАТКУ.
3. Розробити блок-схему алгоритму програми.
4. Реалізувати програму для виводу даних полів (членів) класу.

### Хід роботи:
Рекомендації до роботи:
1. продумайте, які типи змінних вам потрібно використати для виконання завдання.
2. при створенні екземпляру класу дайте йому ім’я відповідно до призначення класу, наприклад Student John.
3. реалізуйте конструктор за замовчуванням, конструктори з параметрами, деструктор.
4. використайте конструктор з параметрами для збереження даних.
5. реалізуйте методи класу для введення і виведення даних.
6. реалізуйте кілька екземплярів заданого класу. 
7. методи зміни полів класу повинні перевіряти валідність заданих змінних і попереджувати користувача про некоректні значення.
8. додайте можливість виведення інформації про екземпляр класу за певним критерієм, наприклад  всіх студентів 2 курсу, всіх   студентів із середнім балом вище 4, всіх службовців відповідної посади чи старших/молодших N років, всіх жителів вул. Шевченка, і т.д. Якщо інформація за певним критерієм відсутня, то потрібно вивести відповідне повідомлення.
9. можете збільшити кількість членів класу додатковими полями чи методами, наприклад для копіювання даних із вашого класу.
10. програма має вивести на консоль (термінал) вхідні дані та результат виконання.

### Оформлення звіту
У звіті студент має вказати свій варіант індивідуального завдання та представити:
1. Блок-схему алгоритму програми.
2. Код (лістинг) програми.
3. Результати тестування для різних вхідних умов.
4. Конструктивний висновок — що ви дізналися нового, чого навчилися, якими способами та інструментами досягнули мети.

## ДОДАТОК

### Варіанти завдань

|  № |              Клас             |                              Поля класу                                 |
|----|-------------------------------|-------------------------------------------------------------------------|
|  1 | Резистор                      | Номінальний опір, максимальна потужність розсіяння, клас точності       |
|  2 | Конденсатор                   | Номінальна ємність, максимальна напруга, тип матеріалу                  |
|  3 | Транзистор                    | Тип, коефіцієнт підсилення, максимальний струм                          |
|  4 | Діод                          | Пряма напруга, максимальний зворотний струм, призначення                |
|  5 | Операційний підсилювач        | Коефіцієнт підсилення, напруга живлення, кількість входів               |
|  6 | Котушка індуктивності         | Індуктивність, опір, кількість витків                                   |
|  7 | Радіопередавач                | Робоча частота, потужність, тип модуляції                               |
|  8 | Антена                        | Тип, коефіцієнт підсилення, частотний діапазон                          |
|  9 | Радіоприймач                  | Робоча частота, чутливість, тип модуляції                               |
| 10 | Осцилограф                    | Кількість каналів, смуга пропускання, тип (аналоговий/цифровий)         |
| 11 | Акумулятор                    | Ємність, напруга, тип матеріалу                                         |
| 12 | Мікросхема                    | Назва/маркування, кількість виводів, напруга живлення                   |
| 13 | Коаксіальний кабель           | Хвильовий опір, діаметр, довжина                                        |
| 14 | Датчик температури            | Тип, діапазон вимірювання, точність                                     |
| 15 | Друкована плата               | Ширина, довжина, кількість шарів                                        |
| 16 | Світлодіод                    | Колір, робочий струм, напруга                                           |
| 17 | Оптоволоконний кабель         | Кількість волокон, тип, довжина                                         |
| 18 | Аналого-цифровий перетворювач | Розрядність, частота дискретизації, кількість каналів                   |
| 19 | Мікроконтролер                | Архітектура, частота, кількість портів                                  |
| 20 | Радіореле                     | Напруга котушки, максимальний струм комутації, кількість груп контактів |
| 21 | Акустичний динамік            | Опір, потужність, діаметр                                               |
| 22 | Трансформатор                 | Коефіцієнт трансформації, первинна напруга, потужність                  |
| 23 | Генератор сигналів            | Тип сигналу, максимальна частота, наявність модуляції                   |
| 24 | Атенюатор                     | Коефіцієнт послаблення, максимальна потужність, тип                     |
| 25 | Електронний фільтр            | Тип, частота зрізу, порядок                                             |
| 26 | Телевізор                     | Діагональ екрану, роздільна здатність, наявність Smart-TV               |
| 27 | Супутник зв’язку              | Тип орбіти, кількість транспондерів, частотний діапазон                 |
| 28 | Роутер                        | Швидкість передавання даних, стандарт WiFi, кількість портів LAN        |
| 29 | Сигналізація                  | Кількість датчиків, наявність бездротових сенсорів, спосіб оповіщення   |
| 30 | Ретранслятор                  | Коефіцієнт підсилення, тип, робоча частота                              |
